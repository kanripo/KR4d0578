# -*- mode: mandoku-view; -*-
#+TITLE: 來鶴亭集
#+DATE: 2015-08-25 00:15:09.087982
#+PROPERTY: ID KR4d0578
#+PROPERTY: BASEEDITION WYG    
#+PROPERTY: JUAN 補遺
<pb:KR4d0578_WYG_009-1a>¶
欽定四庫全書¶
　來鶴亭集補遺　　　　　　明　吕誠　撰¶
　　九日雨中雜興四首¶
橘柚青青菊未黄滿城風雨近重陽天光倒影涵空濶¶
雲陣將愁赴渺茫尚憶登臨吹席帽誰能隨俗繫萸囊¶
詩人底事無全句似欲相期入醉鄉¶
　　其二¶
風掃隂霾霽色新白沙江路凈無塵佳辰宜著揮毫客¶
<pb:KR4d0578_WYG_009-1b>¶
暮齒唯存見在身自笑千金誇敝帚不妨一飯煮勞薪¶
人間萬事皆成幻付與雲安麯米春¶
　　其三¶
秋水蘋花繞釣磯關河千里雁初飛二毛脱落愁吹帽¶
九月凄凉未授衣玉醴光浮杯斚滑綉糕香膩蟹螯肥¶
物情叵奈多拘束欲假盧敖手一揮¶
　　其四¶
霜降海門天氣肅無邊落木總繽紛鷗眠野渡芙蓉雨¶
<pb:KR4d0578_WYG_009-2a>¶
雁落秋田䆉稏雲未有詩篇酬令節祗將茗椀對爐薫¶
月中桂子飄人世時有天香隔幔聞¶
　　甲戌歳中秋無月¶
今夕何夕嘆獨醒䦨風伏雨幾時晴為渠滿魄當圓景¶
奈此浮雲㸃太清蛟室朱扉應不啟兔宫玉杵寂無聲¶
何當致我緱山頂醉卧瑶臺聴鳯笙¶
　　九月二十三日赴宴定齋晚㑹歸有感¶
風霜眯目走踆踆媿我閒居寂寞濵今古誰為了事漢¶
<pb:KR4d0578_WYG_009-2b>¶
關山空憶未歸人白頭且盡杯中物紅樹猶疑刼外春¶
轉眼塵勞成底事浮雲變態幾迴新¶
　　送老僧頥翁歸住山中兼簡伯瑩和尚¶
老禪歸南山相與散吟策維時秋冬交霜雨木葉赤野¶
曠天宇寛足軟步履窄儗訪織履翁悵望一水隔目致¶
繾綣辭聊以塞吾責¶
　　新冬乍寒書懐¶
一榻清寒戀舊氊飽飡世味意茫然疎林寒日駸駸短¶
<pb:KR4d0578_WYG_009-3a>¶
殘菊經霜故故妍五鼎從來非我志一貧正不要人憐¶
此生本是悠悠者眼底光隂只信縁¶
　　三月十二日初度辱外族諸親過草堂兼有祝頌¶
　　　之詞賦此以謝¶
杏花風暖破春隂既白軒中喜盍簮世事荒荒相聚少¶
霞杯灔灔莫辭深予生初度當三月天與清閒抵萬金¶
多謝諸賢為我壽殷勤重感嵗寒心¶
　　期友不至¶
<pb:KR4d0578_WYG_009-3b>¶
長日閒吟步紫苔流光轉眼熟黄梅雄風豪雨將春去¶
濁潦深泥少客來老柘葉稀愁蠒瘦草田水滿厭鳩催¶
題詩問訊王文學懐抱何時一笑開¶
　　挽友殁于旅途¶
故人藁葬斷磯頭恨滿西風白露洲化鶴不隨丁令返¶
騎鯨應伴謫仙遊誌詞誰為鑴崖石旅夢懸知到首丘¶
廿載交游成永訣青山愁對大江流¶
　　秋雨中辱翠濤軒則明頒及佳貺次韻用答¶
<pb:KR4d0578_WYG_009-4a>¶
風雨瀟瀟夜晦迷親朋南北嘆暌離世間物態雲千變¶
眼底功名黍一炊酒債不妨縁客慣詩名端復畏人知¶
時時甘脆遥相寄况有新篇慰我思¶
　　其二¶
深秋凉思眇無涯餘熾蒸人惱阿家海氣昏昏雲似墨¶
江流泯泯雨如蔴舊塍䆉稏行當刈新壤榛蕪次第畬¶
世路只今誠局縮挾仙直欲駕虹查¶
　　雨中雜言詩八首寄仲莊則明二妙¶
<pb:KR4d0578_WYG_009-4b>¶
數篇遥寄水東隈想為吟哦助笑咍池草已衰無好句¶
阿連空向夢中來¶
　　其二¶
慣識西莊第五橋短藜時復過林皋槿籬竹屋江邨路¶
愛聴清風響翠濤¶
　　其三¶
獨穿斜逕草芃芃攘臂褰衣微醉中運饟船歸鴻雁月¶
採菱歌斷鯉魚風¶
<pb:KR4d0578_WYG_009-5a>¶
　　其四¶
世諦紛紜歳月長感時懐古未渠央癡兒若了公家事¶
始信燕山有義方¶
　　其五¶
鬱陶未解出村稀雨後涼生日色微便覺今宵風露重¶
此身從此怯單衣¶
　　其六¶
野老山妻笑語同腰鎌先穫泰州紅嘗新舂玉知非晚¶
<pb:KR4d0578_WYG_009-5b>¶
喜聴笳聲夕照中¶
　　其七¶
屈指無多九日陰可能無地一登臨懐人風雨成癡坐¶
抱膝茶烟長短吟¶
　　其八¶
今秋八月甲子雨刈穫望晴猶未能夜祠田祖村村鼓¶
水落鱸魚港港罾¶
　　寄北山講師基古石尊宿¶
<pb:KR4d0578_WYG_009-6a>¶
杖履長懐訪北山老僧忘世此中閒不辭蕙帳來猿鶴¶
要使山林識珮環海氣含霜浮沆瀣溪聲和月㵼潺湲¶
老來儗入耆英社分我翠㣲雲半間¶
　　題梅雪鶴亭二圖¶
凍雲深䕶白龍堆剪水仙人海上來夜半鶴歸春信到¶
儘將生意付江梅¶
　　其二¶
南屏左股翠糢糊冩入儂家罨畫圖覽勝不妨留鉅眼¶
<pb:KR4d0578_WYG_009-6b>¶
草堂堆案有西湖¶
　　洪武乙亥春寒漫興¶
交歳晴光少凝寒雨霰重水添垂釣石樹鼓落燈風晚¶
斚浮蛆粕春盤問笋菘鶯花渾寂寞遊興莫怱怱¶
　　寄謝伯瑩長老惠林松語録¶
繼述頻年備討論儗將遺教輔宗門藂林枝幹寧無本¶
文海波瀾更有源叔季奚知師道貴舂容重喜典刑存¶
是編不獨追金玉㑹使西江一口吞¶
<pb:KR4d0578_WYG_009-7a>¶
　　風雨連日閉户黙坐懐思可知忽翠濤軒以笋蔬¶
　　　之惠走筆答之¶
春事多隨逝水東不堪日夜雨兼風龍歸海浦沈雲黒¶
鳥啄櫻桃落子紅老境詎言詩有債醉鄉誰謂酒無功¶
鮭蔬向賴西隣笋瓷缶時將五尺僮¶
　　漫興¶
秋暘烈烈晚風微病葉號蟬色慘悽感舊毎因尋友夢¶
訴懐那有上天梯哲人逝矣憂民困嫠婦澘然賣女啼¶
<pb:KR4d0578_WYG_009-7b>¶
無限新愁禁不得海雲深處雁行低¶
　　輓鄉人¶
夢破邯鄲指一彈旅魂歸繞玉山寒無人早悟生如寄¶
有子能賢死亦安壯歳聲名何俊爽老懐悲惋獨辛酸¶
一坏黄土西風裏數尺青松掩袂看¶
　　十一月十五日因過翠濤室薄暮風寒遂宿賦此¶
　　　以紀兼簡琇南石¶
坐久不妨聞茗椀深談未用照青藜寒驚殘夢瀟瀟竹¶
<pb:KR4d0578_WYG_009-8a>¶
煖覆重衾戀戀綈自&KR0015;此身空濩落已勝羈宦走東西¶
似聞勝集東林下細雨無縁過虎溪¶
　　臘八日則明以詩寄余言及崇恩至翠濤室不得¶
　　　一見為歉遂次韻寄靈源老師兼簡隻江開士¶
交際長懐佛日山南北相望水雲間清修久已欽三學¶
妙義終當示八還野渡舟横潮漫漫河洲風定鳥關關¶
靈師倘過雲房榻儗對茶甌半日間¶
　　淵明醉歸圖¶
<pb:KR4d0578_WYG_009-8b>¶
誰具壺觴大道邊老人傾倒即頺然阿宣扶上烏犍背¶
隠似清風太乙蓮¶
　¶
　¶
　¶
　¶
　¶
　來鶴亭集補遺¶
